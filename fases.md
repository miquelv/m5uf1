Seguint la metodologia **Mètrica v3.0** podem dividir en 5 fases seqüencials el desenvolupament d'una aplicació:
* __Estudi de viabilitat del sistema__:

Es **valoren aspectes econòmics, tècnics, legals i operatius** per **decidir si el projecte es viable** i si es segueix endavant o no. 

* __Anàlisi del sistema d’informació__:

En aquesta fase es pretén aconseguir l'**especificació detallada** del sistema d'informació, a través d'un catàleg de requisits i d'un sèrie de models que cobreixin les necessitats d'informació dels usuaris per als quals es desenvoluparà l'aplicació.

* __Disseny del sistema d’informació__:

Té el propòsit d' obtenir la definició de l’arquitectura del sistema
i de l’entorn tecnològic que li donarà suport, juntament amb l’especificació
detallada dels components del sistema d’informació. A partir d’aquesta
informació, es generen totes les especificacions de construcció relatives al
propi sistema, així com l’especificació tècnica del pla de proves, la definició
dels requisits d’implantació i el disseny dels procediments de migració i
càrrega inicial.

* __Construcció del sistema d’informació__:

Consisteix en la **construcció i la prova dels diferents components del sistema d’informació**,
a partir del seu conjunt d’especificacions lògiques i físiques, obtingut en la
fase de disseny. Es desenvolupen els procediments d’operació i de seguretat,
i s’elaboren els manuals d’usuari final i d’explotació.

* __Implantació i acceptació del sistema__:

Aquest procés té com a objectiu principal el **lliurament** i l’**acceptació**
de l'aplicatiu en la seva totalitat, que pot comprendre diversos sistemes
d’informació desenvolupats de manera independent, i un segon objectiu, que
és dur a terme les activitats oportunes per al pas a producció del sistema.

Es comprova el comportament del sistema sota les condicions més extremes.
El sistema també serà sotmès a les proves d’acceptació, que seran dutes
a terme per l’usuari final.

En aquest procés s’elabora el **pla de manteniment del sistema**, de manera que
el responsable del manteniment conegui el sistema abans que aquest passi a
producció.
